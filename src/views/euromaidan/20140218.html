<p></p>
<div class="row">
  <div class="small-12 columns"><h3>18 лютого 2014</h3></div>
</div>
<p></p>
<div class="row">
  <div class="small-12 columns">Близько 8:30 ранку мітингарі почали збиратися на майдані Незалежності, звідки десятитисячною колоною на чолі з Олегом Тягнибоком депутатами опозиційних фракцій УДАР, ВО «Свобода» та ВО «Батьківщина» та учасниками загонів народної самооборони рушили до будинку Верховної Ради на вулиці Грушевського, з метою донесення вимог щодо повернення до Конституції зразка 2004 року та покарання винних у знущаннях з активістів Євромайдану.</div>
</div>
<div class="row">
  <div class="small-12 columns">На розі вулиць Грушевського та Кріпосного валу учасники демонстрації штурмували міліцейські автомобілі, що перегороджували шлях колоні, таким чином подолавши кордон внутрішніх військ. На вулиці Шовковничній проти демонстрантів бійці спецпідрозділу «Беркут» застосували спецзасоби: світлошумові гранати та помпові рушниці Форт-500Т, зокрема силовики піднялись на дах будинку по вул. Інституцькій 17/5 і звідти кидали шумові гранати та стріляли з рушниці. З боку учасників «Мирного наступу» у сторону правоохоронців летить каміння та петарди, крім того, протестувальники підпалили дві вантажівки КАМАЗ, що блокували проїжджу частин. Близько 13 години «Беркут» почав відтісняти мітингарів по вулиці Інститутській у бік майдану Незалежності, відтіснивши протестувальників до Кріпосного провулку, перекривши вулицю Інститутську також зі сторони вулиці Липської. У свою чергу мітингарі розпочали спорудження барикад на перехресті вулиць Інститутської і Банкової з бруківки та у Маріїнському парку з підручних матеріалів.</div>
</div>
<p></p>
<div class="row video-background">
  <div class="small-1 large-2 columns">&nbsp;</div>
  <div class="small-10 large-8 columns">
	  <div class="flex-video widescreen">
		<iframe width="420" height="315" src="//www.youtube.com/embed/9hYvM_aIc4Y" frameborder="0" allowfullscreen></iframe>
   	  </div>
   </div>
   <div class="small-1 large-2 columns">&nbsp;</div>
</div>
<p></p>
<div class="row">
  <div class="small-12 columns">Близько 20 години у ході так званої антитерористичної операції з усіх боків на майдан Незалежності розпочався наступ силовиків. Проти демонстрантів, яких на майдані перебувало близько 20 тисяч, зі сторони вулиці Інститутської були застосовані водомети (загалом повідомлялося про 3 водомети), було підтягнуто 2 БТРи. Один з бронетранспортерів протаранив барикаду мітингувальників з боку Європейської площі, після чого був підпалений демонстрантами за допомогою пляшок з займистою сумішшю, крім БТРу активісти підпалили 2 водомети. Крім техніки проти демонстрантів міліція застосовувала світло-шумові гранати, з боку протестувальників у «Беркут» летіла піротехніка. Повідомлялося про озброєння силовиків автоматами Калашнікова та появу на майдані кулемета на тринозі. Під час протистояння зі сцени на майдані лунали промови опозиційних політиків та громадських діячів, котрі намагалися координувати дії мітингарів.</div>
</div>
<p></p>
<div class="row video-background">
  <div class="small-1 large-2 columns">&nbsp;</div>
  <div class="small-10 large-8 columns">
	  <div class="flex-video widescreen">
		<iframe width="560" height="315" src="//www.youtube.com/embed/sBV_dIiEnp0" frameborder="0" allowfullscreen></iframe>
   	  </div>
   </div>
   <div class="small-1 large-2 columns">&nbsp;</div>
</div>
<p></p>
<div class="row">
  <div class="small-12 columns">Близько 22 години загорівся Будинок профспілок. За повідомленнями очевидців підпал здійснили сили спецпризначення, за іншою інформацією будівля зайнялася від коктейлю Молотова провокаторів. Протестувальники розпочали евакуацію з приміщення, однак на 9 поверсі заблокованими лишилися люди, які почали вистрибувати з вікон на натягнутий євромайданівцями брезент. На місці пожежі працювали 20 одиниць пожежної техніки — перша машина приїхала близько 2 години ночі — та близько 100 пожежників. У ході гасіння пожежі вдалося врятувати 30 осіб (за іншими даними 41 особу), будівлю сильно пошкоджено вогнем: обвалилися перекриття між 4 і 5 поверхами. Народний депутат Сергій Соболєв заявив про можливі десятки (близько 40-50) загиблих у вогні, серед яких переважно поранені, котрих напередодні пожежі у будівлі перебувало близько сотні осіб, які не могли самостійно пересуватися.</div>
</div>
<p></p>
<div class="row video-background">
  <div class="small-1 large-2 columns">&nbsp;</div>
  <div class="small-10 large-8 columns">
	  <div class="flex-video widescreen">
		<iframe width="560" height="315" src="//www.youtube.com/embed/ooiwXyo4N9s" frameborder="0" allowfullscreen></iframe>
   	  </div>
   </div>
   <div class="small-1 large-2 columns">&nbsp;</div>
</div>
<p></p>
<div class="row">
  <div class="small-12 columns">О 23:30 силовики повністю вимкнули світло на майдані. У ході протистоянь міліція зайняла частину майдану з боку Будинку профспілок, прорвавши барикаду з боку Європейської площі за участі підкріплення, що надійшло від Жовтневого палацу. Повідомлялося про блокування невідомими з битами можливого шляху відходу протестувальників з майдану по вулиці Прорізній.</div>
</div>
<p></p>








